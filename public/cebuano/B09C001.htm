<HTML><HEAD><TITLE>1 Samuel Chapter 1 - Cebuano Bible - Free Bible Software by johnhurt.com</TITLE>
<link rel=stylesheet href=style1.css type=text/css>
<META NAME='keywords' CONTENT='free bible software, Cebuano Bible, 1 Samuel 1, bible, html bible, speaking bible, talking bible, speed bible, speedbible, free bible, free bible software, sacred name bible, microsoft agent, bible study, bible online, bible verse, holy bible, king james bible, bible commentary, bible quote, bible on cd, audio bible, bible search, bible concordance, bible dictionary, bible story, catholic bible, bible scripture, bible pictures, kjv bible'>
<META NAME='description' CONTENT='1 Samuel Chapter 1. The Cebuano Bible is free Bible software, with each chapter as an web page. If you can surf the web, you can use this online Bible software. There is a Speaking Bible that uses Microsoft Agent technology, a Bible Dictionary, a Bible Concordance, an online Bible search, Bible Commentary, and numerous Bible translations including the King James Bible and the Douay Rheims Catholic Bible.  A Web based Red Letter Edition of the Holy Bible with the words of our Saviour in red is available online for your daily scripture reading. The SpeedBible is free Bible software in the Microsoft HTML Help format, that has a Bible search engine and is available for free download'>
<LINK REL='SHORTCUT ICON' href='cross.ico'>
<META HTTP-EQUIV="Content-Type" content="text/html; charset=ISO-8859-1">
</HEAD><BODY BACKGROUND='Image1.jpg'><FORM name=MyForm><H3 ALIGN=CENTER>Cebuano Bible</H3>
<A HREF=B08C004.htm>Ruth 4</A>
<H2 ALIGN=CENTER>1 Samuel
</H2><P><A HREF='index.htm'>Return to Index</A></P>
<CENTER><TABLE BORDER=0 CELLPADDING=5 WIDTH=90%>
<TR><TD></TD><TD><CENTER><H1>Chapter 1</H1></CENTER></TD></TR>
<TR><TD VALIGN=TOP><A NAME='V1'><H4>1</H4></TD>
<TD><P>&para; Karon may usa ka tawo sa Ramathaim-Sophim, sa kabungtoran sa Ephraim, ug ang iyang ngalan mao si Elcana ang anak nga lalake ni Jeroham, ang anak nga lalake ni Eliu, ang anak nga lalake ni Thohu, ang anak nga lalake ni Suph, nga Ephraimhanon:<P></TD></TR>
<TR><TD VALIGN=TOP><A NAME='V2'><H4>2</H4></TD>
<TD><P>Ug siya may duruha ka asawa; ang ngalan sa usa mao si Ana ug ang ngalan sa usa mao si Penina: ug si Penina may mga anak, apan si Ana walay mga anak.<P></TD></TR>
<TR><TD VALIGN=TOP><A NAME='V3'><H4>3</H4></TD>
<TD><P>Ug kining tawohana mitungas gikan sa iyang ciudad tuigtuig aron sa pagsimba ug sa paghalad kang Jehova sa mga panon didto sa Silo. Ug didto ang duruha ka mga anak nga lalake ni Eli, Ophni ug Pineas mga sacerdote kang Jehova.<P></TD></TR>
<TR><TD VALIGN=TOP><A NAME='V4'><H4>4</H4></TD>
<TD><P>Ug sa miabut ang adlaw nga si Elcana naghalad, ang mga pahat iyang gihatag kang Penina nga iyang asawa, ug sa tanan niyang mga anak nga lalake ug mga anak nga babaye:<P></TD></TR>
<TR><TD VALIGN=TOP><A NAME='V5'><H4>5</H4></TD>
<TD><P>Apan kang Ana naghatag siya sa duruha ka pahat; kay nahagugma siya kang Ana, apan si Jehova nagtak-op sa iyang taguangkan.<P></TD></TR>
<TR><TD VALIGN=TOP><A NAME='V6'><H4>6</H4></TD>
<TD><P>Ug ang iyang kailog naghatag kaniya ug dakung kasuko, aron siya masamok, tungod kay si Jehova nagtak-op sa iyang taguangkan.<P></TD></TR>
<TR><TD VALIGN=TOP><A NAME='V7'><H4>7</H4></TD>
<TD><P>Ug sanglit gihimo niya kini matagtuig, sa miadto siya sa balay ni Jehova, sa gihapon siya naghagit sa kasuko kaniya; tungod niana siya mihilak, ug wala kumaon.<P></TD></TR>
<TR><TD VALIGN=TOP><A NAME='V8'><H4>8</H4></TD>
<TD><P>Ug si Elcana nga iyang bana miingon kaniya: Ana, nganong naghilak ikaw? ug nganong wala ka kumaon? ug ngano nga ang imong kasingkasing masulob-on? dili ba ako labi pang maayo alang kanimo kay sa napulo ka mga anak nga lalake?<P></TD></TR>
<TR><TD VALIGN=TOP><A NAME='V9'><H4>9</H4></TD>
<TD><P>&para; Busa si Ana mitindog sa tapus sila makapangaon sa Silo, ug sa tapus sila makainum. Karon si Eli, ang sacerdote naglingkod sa iyang lingkoranan dapit sa haligi sa ganghaan sa templo ni Jehova.<P></TD></TR>
<TR><TD VALIGN=TOP><A NAME='V10'><H4>10</H4></TD>
<TD><P>Ug si Ana diha sa kapaitan gayud sa iyang kalag, ug nag-ampo kang Jehova ug naghilak sa dakung kasakit.<P></TD></TR>
<TR><TD VALIGN=TOP><A NAME='V11'><H4>11</H4></TD>
<TD><P>Ug nagsaad siya sa usa ka panaad, ug miingon: Oh, Jehova sa mga panon, kong ikaw buot gayud nga magsud-ong sa kasakit sa imong ulipon nga babaye, ug mahanumdum kanako, ug wala malimut sa imong ulipon nga babaye, kondili mohatag sa imong ulipon nga babaye sa usa ka anak nga lalake, unya ako magahalad kaniya alang kang Jehova sa tanang adlaw sa iyang kinabuhi, ug walay navaja nga modapat sa iyang ulo.<P></TD></TR>
<TR><TD VALIGN=TOP><A NAME='V12'><H4>12</H4></TD>
<TD><P>Ug nahatabo, nga sa nagpadayon siya sa pag-ampo sa atubangan ni Jehova, nga si Eli nagtimaan sa iyang baba.<P></TD></TR>
<TR><TD VALIGN=TOP><A NAME='V13'><H4>13</H4></TD>
<TD><P>Karon si Ana, namulong sa iyang kasingkasing; ang iya lamang mga ngabil ang naglihok, apan ang iyang tingog wala madungog: busa si Eli naghunahuna nga siya nahubog.<P></TD></TR>
<TR><TD VALIGN=TOP><A NAME='V14'><H4>14</H4></TD>
<TD><P>Ug si Eli miingon kaniya: Hangtud anus-a mohuwas ang imong pagkahubog? isalikway ang vino gikan kanimo.<P></TD></TR>
<TR><TD VALIGN=TOP><A NAME='V15'><H4>15</H4></TD>
<TD><P>Ug si Ana mitubag ug miingon: Dili, ginoo ko, ako maoy usa ka babaye nga masulob-on sa espiritu: ako wala makainum sa vino ni sa maisug nga ilimnon, apan akong gibubo ang akong kalag sa atubangan ni Jehova.<P></TD></TR>
<TR><TD VALIGN=TOP><A NAME='V16'><H4>16</H4></TD>
<TD><P>Ayaw pag-isipa nga dautan ang imong ulipon nga babaye; kay gikan sa pagkadaghan sa akong sumbong ug sa akong paghagit, akong gipamulong kini hangtud karon.<P></TD></TR>
<TR><TD VALIGN=TOP><A NAME='V17'><H4>17</H4></TD>
<TD><P>Unya si Eli mitubag ug miingon: Lumakaw ka sa pakigdait; ug ang Dios sa Israel magahatag sa imong hangyo nga gipangayo mo kaniya.<P></TD></TR>
<TR><TD VALIGN=TOP><A NAME='V18'><H4>18</H4></TD>
<TD><P>Ug siya miingon: Kaloy-i ang imong ulipon nga babaye sa imong mga mata. Busa ang babaye milakaw sa iyang dalan, ug mikaon; ug ang iyang pamayhon wala na magmasulob-on.<P></TD></TR>
<TR><TD VALIGN=TOP><A NAME='V19'><H4>19</H4></TD>
<TD><P>&para; Ug sila mingbangon pagsayo sa buntag, ug mingsimba sa atubangan ni Jehova, ug mingpauli ug mingdangat sa ilang balay sa Ramatha. Ug si Elcana miila kang Ana nga iyang asawa; ug si Jehova nahanumdum kaniya;<P></TD></TR>
<TR><TD VALIGN=TOP><A NAME='V20'><H4>20</H4></TD>
<TD><P>Ug nahitabo, sa diha nga hapit na moabut ang panahon, nga si Ana nanamkon, ug nanganak ug usa ka anak nga lalake; ug iyang gihinganlan siya nga si Samuel, nga nagaingon: Tungod kay gipangayo ko siya kang Jehova.<P></TD></TR>
<TR><TD VALIGN=TOP><A NAME='V21'><H4>21</H4></TD>
<TD><P>Ug ang tawo nga si Elcana, ug ang tanan sa iyang balay, ming-adto kang Jehova sa paghalad sa halad-nga-tinuig, ug sa iyang panaad.<P></TD></TR>
<TR><TD VALIGN=TOP><A NAME='V22'><H4>22</H4></TD>
<TD><P>Apan si Ana wala tumungas kay siya miingon sa iyang bana: Dili ako motungas hangtud nga ang bata malutas; ug unya dad-on ko siya, aron siya mopakita sa atubangan ni Jehova, ug didto mopabilin sa walay katapusan.<P></TD></TR>
<TR><TD VALIGN=TOP><A NAME='V23'><H4>23</H4></TD>
<TD><P>Ug si Elcana nga iyang bana miingon kaniya: Buhata ang maayo sumala kanimo; pabilin hangtud sa iyang pagkalutas; si Jehova lamang ang magatuman sa iyang pulong. Busa ang babaye napabilin ug nagpasuso sa iyang anak, hangtud nga siya nalutas.<P></TD></TR>
<TR><TD VALIGN=TOP><A NAME='V24'><H4>24</H4></TD>
<TD><P>Ug sa diha nga siya nalutas na, gidala siya uban kaniya, lakip ang totolo ka lakeng vaca, ug usa ka epha nga harina, ug usa ka botella nga vino, ug gidala siya ngadto sa balay ni Jehova sa Silo: ug ang bata linghod pa ang panuigon.<P></TD></TR>
<TR><TD VALIGN=TOP><A NAME='V25'><H4>25</H4></TD>
<TD><P>Ug ilang gipatay ang lake nga vaca gg gidala ang bata ngadto kang Eli.<P></TD></TR>
<TR><TD VALIGN=TOP><A NAME='V26'><H4>26</H4></TD>
<TD><P>Ug siya miingon: Oh, ginoo ko, ingon nga ang imong kalag buhi pa, ginoo ko, ako mao ang babaye nga mitindog haduol kanimo dinhi, nga nag-ampo kang Jehova.<P></TD></TR>
<TR><TD VALIGN=TOP><A NAME='V27'><H4>27</H4></TD>
<TD><P>Alang niining bataa ako nag-ampo; ug si Jehova mihatag kanako sa akong gihangyo kaniya:<P></TD></TR>
<TR><TD VALIGN=TOP><A NAME='V28'><H4>28</H4></TD>
<TD><P>Busa gihatag ko siya usab kang Jehova; ingon sa kadugayon nga siya buhi, siya gihatag kang Jehova. Ug siya misimba kang Jehova didto.<P></TD></TR>
</TABLE><!--Created by John M. Hurt, PO Box 31, Elmwood, TN USA jhurt@johnhurt.com--><P></P>
<A HREF=B09C002.htm>1 Samuel 2</A>
<P><P ALIGN='CENTER'><IMG SRC='line6.gif' WIDTH=300 HEIGHT=12></P><P>&nbsp;<P>&nbsp;<P>&nbsp;<P>
<A HREF='http://www.htmlbible.com'><FONT FACE=ARIAL size=2>HTMLBible</A> Software -  <A HREF='about.htm'><FONT FACE=ARIAL size=2>Public Domain</A> Software by <A HREF='http://www.johnhurt.com'><FONT FACE=ARIAL size=2>johnhurt.com</A></FONT><BR><TABLE BORDER=0><TR><TD>Other Software is Available at these sites:<UL><LI><A HREF='http://www.speakingbible.com'><FONT FACE=ARIAL size=2>The Speaking Bible</A></LI><LI><A HREF='http://www.speedbible.com'><FONT FACE=ARIAL size=2>Speed Bible</A></LI><LI><A HREF='http://www.speedbiblesearch.com'><FONT FACE=ARIAL size=2>Speed Bible Search</A></LI><LI><A HREF='http://www.speedbibleoncd.com'><FONT FACE=ARIAL size=2>Speed Bible On CD</A></LI><LI><A HREF='http://www.speedbibleonline.com'><FONT FACE=ARIAL size=2>Speed Bible Online</A></LI><LI><A HREF='http://www.speedbiblecommentary.com'><FONT FACE=ARIAL size=2>Speed Bible Commentary</A></LI><LI><A HREF='http://www.speedbibleconcordance.com'><FONT FACE=ARIAL size=2>Speed Bible Concordance</A></LI><LI><A HREF='http://www.speedbibleverse.com'><FONT FACE=ARIAL size=2>Speed Bible Verse</A></LI><LI><A HREF='http://www.speedbibledictionary.com'><FONT FACE=ARIAL size=2>Speed Bible Dictionary</A></LI><LI><A HREF='http://www.speedbiblepictures.com'><FONT FACE=ARIAL size=2>Speed Bible Pictures</A></LI></TD></TR></TABLE></CENTER></BODY></HTML>
