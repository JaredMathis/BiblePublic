<HTML><HEAD><TITLE>1 Samuel Chapter 26 - Cebuano Bible - Free Bible Software by johnhurt.com</TITLE>
<link rel=stylesheet href=style1.css type=text/css>
<META NAME='keywords' CONTENT='free bible software, Cebuano Bible, 1 Samuel 26, bible, html bible, speaking bible, talking bible, speed bible, speedbible, free bible, free bible software, sacred name bible, microsoft agent, bible study, bible online, bible verse, holy bible, king james bible, bible commentary, bible quote, bible on cd, audio bible, bible search, bible concordance, bible dictionary, bible story, catholic bible, bible scripture, bible pictures, kjv bible'>
<META NAME='description' CONTENT='1 Samuel Chapter 26. The Cebuano Bible is free Bible software, with each chapter as an web page. If you can surf the web, you can use this online Bible software. There is a Speaking Bible that uses Microsoft Agent technology, a Bible Dictionary, a Bible Concordance, an online Bible search, Bible Commentary, and numerous Bible translations including the King James Bible and the Douay Rheims Catholic Bible.  A Web based Red Letter Edition of the Holy Bible with the words of our Saviour in red is available online for your daily scripture reading. The SpeedBible is free Bible software in the Microsoft HTML Help format, that has a Bible search engine and is available for free download'>
<LINK REL='SHORTCUT ICON' href='cross.ico'>
<META HTTP-EQUIV="Content-Type" content="text/html; charset=ISO-8859-1">
</HEAD><BODY BACKGROUND='Image1.jpg'><FORM name=MyForm><H3 ALIGN=CENTER>Cebuano Bible</H3>
<A HREF=B09C025.htm>1 Samuel 25</A>
<H2 ALIGN=CENTER>1 Samuel
</H2><P><A HREF='index.htm'>Return to Index</A></P>
<CENTER><TABLE BORDER=0 CELLPADDING=5 WIDTH=90%>
<TR><TD></TD><TD><CENTER><H1>Chapter 26</H1></CENTER></TD></TR>
<TR><TD VALIGN=TOP><A NAME='V1'><H4>1</H4></TD>
<TD><P>&para; Ug ang mga taga-Ziph nangadto kang Saul didto sa Gabaa, nga nagaingon: Wala ba si David maghupo sa iyang kaugalingon didto sa bungtod sa Hachila, nga maoy dapit nga atubangan sa kamingawan?<P></TD></TR>
<TR><TD VALIGN=TOP><A NAME='V2'><H4>2</H4></TD>
<TD><P>Unya si Saul mitindog, ug milugsong ngadto sa kamingawan sa Ziph, nga may totolo ka libo ka piniling tawo sa Israel uban kaniya, aron sa pagpangita kang David didto sa kamingawan sa Ziph.<P></TD></TR>
<TR><TD VALIGN=TOP><A NAME='V3'><H4>3</H4></TD>
<TD><P>Ug si Saul nagpahaluna didto sa bungtod sa Hachila, nga maoy dapit nga atubangan sa kamingawan, dapit sa dalan. Apan si David nagpuyo didto sa kamingawan, ug siya nakakita nga si Saul naggukod kaniya didto sa kamingawan.<P></TD></TR>
<TR><TD VALIGN=TOP><A NAME='V4'><H4>4</H4></TD>
<TD><P>Busa si David nagpadala ug mga maniniid, ug nakasabut nga si Saul nahiabut gayud sa pagkatinuod.<P></TD></TR>
<TR><TD VALIGN=TOP><A NAME='V5'><H4>5</H4></TD>
<TD><P>Ug si David mitindog, ug miabut sa dapit diin si Saul nagpahaluna; ug si David nakalantaw sa dapit diin si Saul maghigda, ug si Abner ang anak nga lalake ni Ner ang capitan sa iyang panon: ug si Saul naghigda sulod sa dapit sa mga carromata, ug ang katawohan nanagpahiluna libut kaniya.<P></TD></TR>
<TR><TD VALIGN=TOP><A NAME='V6'><H4>6</H4></TD>
<TD><P>&para; Unya mitubag si David, ug miingon kang Ahimelech ang Hetehanon, ug kang Abisai ang anak nga lalake ni Sarvia, igsoon nga lalake ni Joab, nga nagaingon: Kinsay mokuyog kanako ngadto kang Saul sa campo? Ug si Abisai miingon: Ako molugsong uban kanimo.<P></TD></TR>
<TR><TD VALIGN=TOP><A NAME='V7'><H4>7</H4></TD>
<TD><P>Busa si David ug si Abisai nangadto sa katawohan sa gabii: ug, ania karon, si Saul naghigda nga nahakatulog sulod sa dapit sa mga carromata, uban sa iyang bangkaw nga giugbok sa yuta dapit sa iyang ulohan; ug si Abner ug ang katawohan nanghigda libut kaniya.<P></TD></TR>
<TR><TD VALIGN=TOP><A NAME='V8'><H4>8</H4></TD>
<TD><P>Unya miingon si Abisai kang David: Ang Dios nagatugyan sa imong kaaway sa imong kamot niining adlawa: busa karon tugoti ako sa pagbangkaw kaniya, ako nangaliyupo kanimo, uban niining bangkaw ngadto sa yuta sa usa ka pagsalibay, ug dili ako mobangkaw kaniya sa makaduha.<P></TD></TR>
<TR><TD VALIGN=TOP><A NAME='V9'><H4>9</H4></TD>
<TD><P>Ug si David miingon kang Abisai: Ayaw paglaglaga siya; kay kinsa ba ang makabakyaw batok sa dinihog ni Jehova, ug mawalay sala?<P></TD></TR>
<TR><TD VALIGN=TOP><A NAME='V10'><H4>10</H4></TD>
<TD><P>Ug si David miingon: Ingon nga si Jehova buhi, si Jehova ang magahampak kaniya; kun ang iyang adlaw sa kamatayon moabut; kun siya moadto sa gubat, ug mamatay.<P></TD></TR>
<TR><TD VALIGN=TOP><A NAME='V11'><H4>11</H4></TD>
<TD><P>Si Jehova nagadili nga bakyawon ko ang sa akong kamot batok sa dinihog ni Jehova: apan karon kuhaa, ako nangaliyupo kanimo, ang bangkaw nga anaa sa iyang ulohan, ug ang tibud-tibud sa tubig, ug manlakaw kita.<P></TD></TR>
<TR><TD VALIGN=TOP><A NAME='V12'><H4>12</H4></TD>
<TD><P>Busa gikuha ni David ang bangkaw ug ang tibud-tibud sa tubig gikan sa ulohan ni Saul; ug nanlakaw sila; ug walay tawong nakakita niana, ni may nahibalo niana, ni may bisan kinsa nga nahagmata: sanglit sila nanghikatulog tungod kay usa ka halalum nga paghinanok gikan kang Jehova midangat kanila.<P></TD></TR>
<TR><TD VALIGN=TOP><A NAME='V13'><H4>13</H4></TD>
<TD><P>&para; Unya si David miadto sa usa ka luyo, ug mitindog sa kinatumyan sa halayong bukid; usa ka dakung wanang nakaulang kanila;<P></TD></TR>
<TR><TD VALIGN=TOP><A NAME='V14'><H4>14</H4></TD>
<TD><P>Ug si David misinggit sa katawohan, ug kang Abner ang anak nga lalake ni Ner, nga nagaingon: Wala ka ba tumubag, Abner? Unya si Abner mitubag ug miingon: Kinsa ikaw nga nagsinggit sa hari?<P></TD></TR>
<TR><TD VALIGN=TOP><A NAME='V15'><H4>15</H4></TD>
<TD><P>Ug si David miingon kang Abner: Dili ba ikaw maisug nga tawo? Ug kinsa ba ang sama kanimo sa Israel? busa ngano man nga wala ka magbantay sa imong ginoong hari? kay may nahianha nga usa ka tawo aron sa paglaglag sa hari nga imong ginoo.<P></TD></TR>
<TR><TD VALIGN=TOP><A NAME='V16'><H4>16</H4></TD>
<TD><P>Kining butanga nga imong gibuhat dili maayo. Ingon nga si Jehova buhi, ikaw angay gayud nga mamatay, tungod kay ikaw wala magbantay sa imong ginoo, ang dinihog ni Jehova. Ug karon tan-awa kong hain ang bangkaw sa hari, ug ang tibud-tibud sa tubig nga dinha sa iyang ulohan?<P></TD></TR>
<TR><TD VALIGN=TOP><A NAME='V17'><H4>17</H4></TD>
<TD><P>Ug si Saul nakaila sa tingog ni David, ug miingon: Mao ba kini ang imong tingog, anak ko nga David? Ug si David miingon: Mao ang akong tingog, ginoo ko, oh hari.<P></TD></TR>
<TR><TD VALIGN=TOP><A NAME='V18'><H4>18</H4></TD>
<TD><P>Ug siya miingon: Ngano ba nga ang akong ginoo nagalutos man sa iyang sulogoon? kay unsay akong nabuhat? kun unsay kadautan nga ania sa akong kamot?<P></TD></TR>
<TR><TD VALIGN=TOP><A NAME='V19'><H4>19</H4></TD>
<TD><P>Busa karon, ako nangaliyupo kanimo, papatalinghuga ang akong ginoo ang hari sa mga pulong sa iyang sulogoon. Kong si Jehova mao ang nagaaghat kanimo batok kanako, ipadawat kaniya ang usa ka halad: apan kong ang mga anak sa mga tawo, tinunglo sila sa atubangan ni Jehova; kay ako gipapahawa niining adlawa aron nga ako dili makaipon sa panulondon ni Jehova, nga nagaingon: Lakaw, pag-alagad ug laing mga dios.<P></TD></TR>
<TR><TD VALIGN=TOP><A NAME='V20'><H4>20</H4></TD>
<TD><P>Busa karon, ayaw tugoti nga moagas ang akong dugo sa yuta nga halayo sa atubangan ni Jehova: kay ang hari sa Israel mianhi sa pagpangita sa usa ka pulgas, ingon sa usa ka tawo nga nagaayam sa usa ka langgam sa kabukiran.<P></TD></TR>
<TR><TD VALIGN=TOP><A NAME='V21'><H4>21</H4></TD>
<TD><P>&para; Unya si Saul miingon: Ako nakasala: pumauli ka, anak ko nga David; kay dili na ako magabuhat ug kadautan kanimo, tungod kay ang akong kinabuhi nahimong minahal sa imong mga mata niining adlawa: ania karon, ako nagbuhat ingon sa buang ug nasayup sa hilabihan gayud.<P></TD></TR>
<TR><TD VALIGN=TOP><A NAME='V22'><H4>22</H4></TD>
<TD><P>Ug si David mitubag ug miingon: Ania karon, ang bangkaw, Oh hari! paanhia ang usa sa mga batan-ong lalake ug ipakuha kini.<P></TD></TR>
<TR><TD VALIGN=TOP><A NAME='V23'><H4>23</H4></TD>
<TD><P>Ug si Jehova magahatag sa tagsatagsa ka tawo sa iyang pagkamatarung ug sa iyang pagkamatinumanon; kay ingon nga si Jehova nagtugyan kanimo sa akong kamot niining adlawa, ug ako dili mobakyaw sa akong kamot batok sa dinihog ni Jehova.<P></TD></TR>
<TR><TD VALIGN=TOP><A NAME='V24'><H4>24</H4></TD>
<TD><P>Ug, ania karon, ingon nga ang imong kinabuhi gipakamahal sa akong mga mata niining adlawa, ingon niini usab gipakamahal ang akong kinabuhi sa mga mata ni Jehova, ug luwason niya ako sa tanang kagul-anan.<P></TD></TR>
<TR><TD VALIGN=TOP><A NAME='V25'><H4>25</H4></TD>
<TD><P>Unya si Saul miingon kang David: Bulahan ikaw, anak ko nga David: ikaw makahimo sa pagkagamhanan gayud ug sa pagkatinuod makadaug. Busa si David milakaw sa iyang dalan, ug si Saul mipauli sa iyang dapit.<P></TD></TR>
</TABLE><!--Created by John M. Hurt, PO Box 31, Elmwood, TN USA jhurt@johnhurt.com--><P></P>
<A HREF=B09C027.htm>1 Samuel 27</A>
<P><P ALIGN='CENTER'><IMG SRC='line6.gif' WIDTH=300 HEIGHT=12></P><P>&nbsp;<P>&nbsp;<P>&nbsp;<P>
<A HREF='http://www.htmlbible.com'><FONT FACE=ARIAL size=2>HTMLBible</A> Software -  <A HREF='about.htm'><FONT FACE=ARIAL size=2>Public Domain</A> Software by <A HREF='http://www.johnhurt.com'><FONT FACE=ARIAL size=2>johnhurt.com</A></FONT><BR><TABLE BORDER=0><TR><TD>Other Software is Available at these sites:<UL><LI><A HREF='http://www.speakingbible.com'><FONT FACE=ARIAL size=2>The Speaking Bible</A></LI><LI><A HREF='http://www.speedbible.com'><FONT FACE=ARIAL size=2>Speed Bible</A></LI><LI><A HREF='http://www.speedbiblesearch.com'><FONT FACE=ARIAL size=2>Speed Bible Search</A></LI><LI><A HREF='http://www.speedbibleoncd.com'><FONT FACE=ARIAL size=2>Speed Bible On CD</A></LI><LI><A HREF='http://www.speedbibleonline.com'><FONT FACE=ARIAL size=2>Speed Bible Online</A></LI><LI><A HREF='http://www.speedbiblecommentary.com'><FONT FACE=ARIAL size=2>Speed Bible Commentary</A></LI><LI><A HREF='http://www.speedbibleconcordance.com'><FONT FACE=ARIAL size=2>Speed Bible Concordance</A></LI><LI><A HREF='http://www.speedbibleverse.com'><FONT FACE=ARIAL size=2>Speed Bible Verse</A></LI><LI><A HREF='http://www.speedbibledictionary.com'><FONT FACE=ARIAL size=2>Speed Bible Dictionary</A></LI><LI><A HREF='http://www.speedbiblepictures.com'><FONT FACE=ARIAL size=2>Speed Bible Pictures</A></LI></TD></TR></TABLE></CENTER></BODY></HTML>
