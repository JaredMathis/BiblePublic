<HTML><HEAD><TITLE>2 Kings Chapter 2 - Cebuano Bible - Free Bible Software by johnhurt.com</TITLE>
<link rel=stylesheet href=style1.css type=text/css>
<META NAME='keywords' CONTENT='free bible software, Cebuano Bible, 2 Kings 2, bible, html bible, speaking bible, talking bible, speed bible, speedbible, free bible, free bible software, sacred name bible, microsoft agent, bible study, bible online, bible verse, holy bible, king james bible, bible commentary, bible quote, bible on cd, audio bible, bible search, bible concordance, bible dictionary, bible story, catholic bible, bible scripture, bible pictures, kjv bible'>
<META NAME='description' CONTENT='2 Kings Chapter 2. The Cebuano Bible is free Bible software, with each chapter as an web page. If you can surf the web, you can use this online Bible software. There is a Speaking Bible that uses Microsoft Agent technology, a Bible Dictionary, a Bible Concordance, an online Bible search, Bible Commentary, and numerous Bible translations including the King James Bible and the Douay Rheims Catholic Bible.  A Web based Red Letter Edition of the Holy Bible with the words of our Saviour in red is available online for your daily scripture reading. The SpeedBible is free Bible software in the Microsoft HTML Help format, that has a Bible search engine and is available for free download'>
<LINK REL='SHORTCUT ICON' href='cross.ico'>
<META HTTP-EQUIV="Content-Type" content="text/html; charset=ISO-8859-1">
</HEAD><BODY BACKGROUND='Image1.jpg'><FORM name=MyForm><H3 ALIGN=CENTER>Cebuano Bible</H3>
<A HREF=B12C001.htm>2 Kings 1</A>
<H2 ALIGN=CENTER>2 Kings
</H2><P><A HREF='index.htm'>Return to Index</A></P>
<CENTER><TABLE BORDER=0 CELLPADDING=5 WIDTH=90%>
<TR><TD></TD><TD><CENTER><H1>Chapter 2</H1></CENTER></TD></TR>
<TR><TD VALIGN=TOP><A NAME='V1'><H4>1</H4></TD>
<TD><P>&para; Ug nahitabo sa diha nga buot ni Jehova kuhaon si Elias pinaagi sa usa ka alimpulos ngadto sa langit, nga si Elias miadto uban kang Eliseo sukad sa Gilgal.<P></TD></TR>
<TR><TD VALIGN=TOP><A NAME='V2'><H4>2</H4></TD>
<TD><P>Ug si Elias miingon kang Eliseo: Pabilin dinhi, ako nagahangyo kanimo; kay si Jehova nagpaanhi kanako sa gilay-on nga kutob sa Beth-el. Ug si Eliseo miingon: Ingon nga si Jehova buhi, ug ingon nga ang imong kalag buhi, ako dili mobulag kanimo. Busa sila minglugsong ngadto sa Beth-el.<P></TD></TR>
<TR><TD VALIGN=TOP><A NAME='V3'><H4>3</H4></TD>
<TD><P>Ug ang mga anak nga lalake sa mga manalagna nga didto sa Beth-el ming-adto kang Eliseo, ug miingon kaniya: Nahibalo ba ikaw nga ang imong agalon kuhaon ni Jehova gikan sa imong ulo niining adlawa? Ug siya miingon: Oo, ako nahibalo niini; humilom kamo.<P></TD></TR>
<TR><TD VALIGN=TOP><A NAME='V4'><H4>4</H4></TD>
<TD><P>Ug si Elias miingon kaniya: Eliseo, pabilin dinhi, ako nagahangyo kanimo; kay si Jehova nagpaadto kanako ngadto sa Jerico. Ug siya miingon; Ingon nga si Jehova buhi, ug ingon nga ang imong kalag buhi, ako dili mobulag kanimo. Busa sila ming-adto sa Jerico.<P></TD></TR>
<TR><TD VALIGN=TOP><A NAME='V5'><H4>5</H4></TD>
<TD><P>Ug ang mga anak nga lalake sa mga manalagna nga didto sa Jerico mingduol kang Eliseo, ug ming-ingon kaniya: Nahibalo ba ikaw nga ang imong agalon kuhaon ni Jehova gikan sa imong ulo niining adlawa? Ug siya mitubag: Oo, ako nahibalo niini; humilom kamo.<P></TD></TR>
<TR><TD VALIGN=TOP><A NAME='V6'><H4>6</H4></TD>
<TD><P>Ug si Elias miingon kaniya: Pabilin dinhi, ako nagahangyo kanimo; kay si Jehova nagpaadto kanako ngadto sa Jordan. Ug siya miingon: Ingon nga si Jehova buhi, ug ingon nga ang imong kalag buhi ako dili mobulag kanimo. Ug silang duha nanagpadayon.<P></TD></TR>
<TR><TD VALIGN=TOP><A NAME='V7'><H4>7</H4></TD>
<TD><P>Ug kalim-an ka tawo sa mga anak nga lalake sa mga manalagna nangadto, ug nanagtindog atbang kanila sa halayong dapit: ug silang duha nanindog duol sa Jordan.<P></TD></TR>
<TR><TD VALIGN=TOP><A NAME='V8'><H4>8</H4></TD>
<TD><P>Ug gikuha ni Elias ang iyang manto, ug iyang gilimin, ug gibunalan ang mga tubig, ug sila nangabahin dinhi ug didto, mao nga silang duha nanabok sa mamala nga yuta.<P></TD></TR>
<TR><TD VALIGN=TOP><A NAME='V9'><H4>9</H4></TD>
<TD><P>&para; Ug nahitabo, sa pagpakatabok na nila, nga si Elias miingon kang Eliseo: Pangayo unsay akong buhaton alang kanimo, sa dili pa ako kuhaon gikan kanimo. Ug si Eliseo miingon: Ako nagahangyo kanimo, himoa nga ang pinilo nga pahat sa imong espiritu mokunsad kanako.<P></TD></TR>
<TR><TD VALIGN=TOP><A NAME='V10'><H4>10</H4></TD>
<TD><P>Ug siya miingon: Ikaw nagahangyo sa usa ka malisud nga butang: bisan pa niana, kong ikaw makakita kanako sa diha nga ako kuhaon na gikan kanimo, mahimo kini kanimo; apan kong dili, dili mamahimo.<P></TD></TR>
<TR><TD VALIGN=TOP><A NAME='V11'><H4>11</H4></TD>
<TD><P>Ug nahitabo, sa diha nga sila nagpadayon pa gayud, ug nagsulti, ania karon, may mapakita nga usa ka carro sa kalayo, ug mga kabayo nga kalayo, nga nagbulag kanila ang usa sa usa; ug si Elias mikayab ngadto sa langit pinaagi sa usa ka alimpulos.<P></TD></TR>
<TR><TD VALIGN=TOP><A NAME='V12'><H4>12</H4></TD>
<TD><P>Ug si Eliseo nakakita niini, ug siya misinggit: Amahan ko, amahan ko, ang mga carro sa Israel ug ang mga nanagkabayo niini! Ug siya wala na makakita kaniya: ug iyang gikuptan ang iyang kaugalingong mga saput, ug kini gigisi niya sa duruha ka bahin.<P></TD></TR>
<TR><TD VALIGN=TOP><A NAME='V13'><H4>13</H4></TD>
<TD><P>&para; Iya nga gikuha usab, ang manto ni Elias nga nahulog gikan kaniya, ug mibalik, ug mitindog sa tampi sa Jordan.<P></TD></TR>
<TR><TD VALIGN=TOP><A NAME='V14'><H4>14</H4></TD>
<TD><P>Ug iyang gikuha ang manto ni Elias nga nahulog gikan kaniya, ug gibunalan ang mga tubig, ug miingon: Hain man si Jehova, ang Dios ni Elias? ug sa iyang gibunalan usab ang mga tubig, nangabahin sila dinhi ug didto; ug si Eliseo mitabok.<P></TD></TR>
<TR><TD VALIGN=TOP><A NAME='V15'><H4>15</H4></TD>
<TD><P>Ug sa pagkakita kaniya sa mga anak nga lalake sa mga manalagna nga didto sa Jerico atbang kaniya, sila ming-ingon: Ang espiritu ni Elias nagapuyo kang Eliseo. Ug sila nangadto sa pagtagbo kaniya, ug mingyukbo sa ilang kaugalingon sa yuta sa atubangan niya.<P></TD></TR>
<TR><TD VALIGN=TOP><A NAME='V16'><H4>16</H4></TD>
<TD><P>Ug sila ming-ingon kaniya: Tan-awa karon, anaa uban sa imong mga alagad ang kalim-an nga kusganon nga mga tawo; palakta sila, kami nagahangyo kanimo, ug pangitaa ang imong agalon, tingali kaha nga ang Espiritu ni Jehova mikuha kaniya, ug gibutang siya sa kabukiran kun sa kawalogan. Ug siya miingon: Dili kamo magpadala.<P></TD></TR>
<TR><TD VALIGN=TOP><A NAME='V17'><H4>17</H4></TD>
<TD><P>Ug sa gipugos nila siya hangtud nga siya naulaw, siya miingon: Magpadala kamo. Busa sila nagpadala ug kalim-an ka tawo; ug sila nangita sa sulod sa totolo ka adlaw, apan siya wala hikaplagi.<P></TD></TR>
<TR><TD VALIGN=TOP><A NAME='V18'><H4>18</H4></TD>
<TD><P>Ug sila mingbalik kaniya, samtang nagpabilin pa siya sa Jerico; ug siya miingon kanila: Wala ba ako moingon kaninyo: Ayaw pag-adto?<P></TD></TR>
<TR><TD VALIGN=TOP><A NAME='V19'><H4>19</H4></TD>
<TD><P>&para; Ug ang mga tawo sa ciudad ming-ingon kang Eliseo: Ania karon, kami nagahangyo kanimo, ang paghimutang niining lungsora makapahimuot, sumala sa nakita sa akong ginoo: apan ang tubig dautan, ug ang yuta walay abut.<P></TD></TR>
<TR><TD VALIGN=TOP><A NAME='V20'><H4>20</H4></TD>
<TD><P>Ug siya miingon: Dad-i ako ug usa ka bag-ong tibud-tibud, ug butangi ug asin ang sulod niini. Ug ilang gidala kini kaniya.<P></TD></TR>
<TR><TD VALIGN=TOP><A NAME='V21'><H4>21</H4></TD>
<TD><P>Ug miadto siya ngadto sa tuburan sa mga tubig, ug misabulak sa asin didto, ug miingon: Kini mao ang giingon ni Jehova: Giayo ko kining katubigan; wala nay kamatayon kun pagsalibay sa bunga sukad karon.<P></TD></TR>
<TR><TD VALIGN=TOP><A NAME='V22'><H4>22</H4></TD>
<TD><P>Busa ang mga tubig nangaayo hangtud niining adlawa, sumala sa pulong ni Eliseo nga iyang gisulti.<P></TD></TR>
<TR><TD VALIGN=TOP><A NAME='V23'><H4>23</H4></TD>
<TD><P>Ug mitungas siya gikan didto ngadto sa Beth-el; ug sa diha nga nagapaingon pa siya diha sa dalan, may mga batan-on nga lalake nga nanggula gikan sa ciudad, ug nagtamay kaniya, ug ming-ingon kaniya: Tumungas ka, ikaw upawon; tumungas ka, ikaw upawon.<P></TD></TR>
<TR><TD VALIGN=TOP><A NAME='V24'><H4>24</H4></TD>
<TD><P>Ug siya milingi sa iyang likod ug nakita sila, ug nagtunglo kanila sa ngalan ni Jehova. Ug may nanggula nga duha ka oso nga baye gikan sa kakahoyan, ug mingkunis-kunis sa kap-atan ug duha ka mga batan-on.<P></TD></TR>
<TR><TD VALIGN=TOP><A NAME='V25'><H4>25</H4></TD>
<TD><P>Ug siya miadto gikan didto ngadto sa bukid sa Carmelo, ug gikan didto siya mibalik ngadto sa Samaria.<P></TD></TR>
</TABLE><!--Created by John M. Hurt, PO Box 31, Elmwood, TN USA jhurt@johnhurt.com--><P></P>
<A HREF=B12C003.htm>2 Kings 3</A>
<P><P ALIGN='CENTER'><IMG SRC='line6.gif' WIDTH=300 HEIGHT=12></P><P>&nbsp;<P>&nbsp;<P>&nbsp;<P>
<A HREF='http://www.htmlbible.com'><FONT FACE=ARIAL size=2>HTMLBible</A> Software -  <A HREF='about.htm'><FONT FACE=ARIAL size=2>Public Domain</A> Software by <A HREF='http://www.johnhurt.com'><FONT FACE=ARIAL size=2>johnhurt.com</A></FONT><BR><TABLE BORDER=0><TR><TD>Other Software is Available at these sites:<UL><LI><A HREF='http://www.speakingbible.com'><FONT FACE=ARIAL size=2>The Speaking Bible</A></LI><LI><A HREF='http://www.speedbible.com'><FONT FACE=ARIAL size=2>Speed Bible</A></LI><LI><A HREF='http://www.speedbiblesearch.com'><FONT FACE=ARIAL size=2>Speed Bible Search</A></LI><LI><A HREF='http://www.speedbibleoncd.com'><FONT FACE=ARIAL size=2>Speed Bible On CD</A></LI><LI><A HREF='http://www.speedbibleonline.com'><FONT FACE=ARIAL size=2>Speed Bible Online</A></LI><LI><A HREF='http://www.speedbiblecommentary.com'><FONT FACE=ARIAL size=2>Speed Bible Commentary</A></LI><LI><A HREF='http://www.speedbibleconcordance.com'><FONT FACE=ARIAL size=2>Speed Bible Concordance</A></LI><LI><A HREF='http://www.speedbibleverse.com'><FONT FACE=ARIAL size=2>Speed Bible Verse</A></LI><LI><A HREF='http://www.speedbibledictionary.com'><FONT FACE=ARIAL size=2>Speed Bible Dictionary</A></LI><LI><A HREF='http://www.speedbiblepictures.com'><FONT FACE=ARIAL size=2>Speed Bible Pictures</A></LI></TD></TR></TABLE></CENTER></BODY></HTML>
