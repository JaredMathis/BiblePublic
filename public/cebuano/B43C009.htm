<HTML><HEAD><TITLE>John Chapter 9 - Cebuano Bible - Free Bible Software by johnhurt.com</TITLE>
<link rel=stylesheet href=style1.css type=text/css>
<META NAME='keywords' CONTENT='free bible software, Cebuano Bible, John 9, bible, html bible, speaking bible, talking bible, speed bible, speedbible, free bible, free bible software, sacred name bible, microsoft agent, bible study, bible online, bible verse, holy bible, king james bible, bible commentary, bible quote, bible on cd, audio bible, bible search, bible concordance, bible dictionary, bible story, catholic bible, bible scripture, bible pictures, kjv bible'>
<META NAME='description' CONTENT='John Chapter 9. The Cebuano Bible is free Bible software, with each chapter as an web page. If you can surf the web, you can use this online Bible software. There is a Speaking Bible that uses Microsoft Agent technology, a Bible Dictionary, a Bible Concordance, an online Bible search, Bible Commentary, and numerous Bible translations including the King James Bible and the Douay Rheims Catholic Bible.  A Web based Red Letter Edition of the Holy Bible with the words of our Saviour in red is available online for your daily scripture reading. The SpeedBible is free Bible software in the Microsoft HTML Help format, that has a Bible search engine and is available for free download'>
<LINK REL='SHORTCUT ICON' href='cross.ico'>
<META HTTP-EQUIV="Content-Type" content="text/html; charset=ISO-8859-1">
</HEAD><BODY BACKGROUND='Image1.jpg'><FORM name=MyForm><H3 ALIGN=CENTER>Cebuano Bible</H3>
<A HREF=B43C008.htm>John 8</A>
<H2 ALIGN=CENTER>John
</H2><P><A HREF='index.htm'>Return to Index</A></P>
<CENTER><TABLE BORDER=0 CELLPADDING=5 WIDTH=90%>
<TR><TD></TD><TD><CENTER><H1>Chapter 9</H1></CENTER></TD></TR>
<TR><TD VALIGN=TOP><A NAME='V1'><H4>1</H4></TD>
<TD><P>&para; Ug sa pag-agi ni Jesus, iyang nakita ang usa ka tawo nga buta sukad pa sa iyang pagkahimugso.<P></TD></TR>
<TR><TD VALIGN=TOP><A NAME='V2'><H4>2</H4></TD>
<TD><P>Ug gipangutana siya sa iyang mga tinun-an nga nanag-ingon, "Rabi, kinsa may nakasala, kini bang tawhana o ang iya bang mga ginikanan, nga nahimugso man siyang buta?"<P></TD></TR>
<TR><TD VALIGN=TOP><A NAME='V3'><H4>3</H4></TD>
<TD><P>Si Jesus mitubag, "Dili nga nakasala siya, o ang iyang mga ginikanan, kondili aron ang mga buhat sa Dios ikapadayag diha kaniya.<P></TD></TR>
<TR><TD VALIGN=TOP><A NAME='V4'><H4>4</H4></TD>
<TD><P>Samtang adlawan pa kinahanglan magabuhat kita sa mga bulohaton niya nga mao ang nagpadala kanako; moabut ang kagabhion, nga sa maong panahon walay tawo nga makahimo sa pagtrabaho.<P></TD></TR>
<TR><TD VALIGN=TOP><A NAME='V5'><H4>5</H4></TD>
<TD><P>Samtang ania ako sa kalibutan, ako mao ang kahayag alang sa kalibutan."<P></TD></TR>
<TR><TD VALIGN=TOP><A NAME='V6'><H4>6</H4></TD>
<TD><P>Sa pagsulti niya niini, siya miluwa sa yuta ug nagmasa siyag lapok ginamit ang laway, ug iyang gihidhiran sa lapok ang mga mata sa buta,<P></TD></TR>
<TR><TD VALIGN=TOP><A NAME='V7'><H4>7</H4></TD>
<TD><P>ug miingon kaniya, "Lakaw, panghilam-os didto sa tubod sa Siloe" (nga ang kahulogan niini, Pinadala). Ug siya miadto ug nanghilam-os ug mibalik siya nga makakita na.<P></TD></TR>
<TR><TD VALIGN=TOP><A NAME='V8'><H4>8</H4></TD>
<TD><P>&para; Ug ang iyang mga silingan ug ang mga nakakita kaniya kaniadto ingon nga makililimos, nanag-ingon, "Dili ba kini siya mao man ang tawo nga tiglingkod sa pagpakilimos?"<P></TD></TR>
<TR><TD VALIGN=TOP><A NAME='V9'><H4>9</H4></TD>
<TD><P>Dihay nanag-ingon, "Mao kini siya." Ug ang uban nanag-ingon, "Dili, hinoon moramora kinig siya." Siya miingon, "Mao ako."<P></TD></TR>
<TR><TD VALIGN=TOP><A NAME='V10'><H4>10</H4></TD>
<TD><P>Ug sila miingon kaniya, "Naunsa man pagkabuka ang imong mga mata?"<P></TD></TR>
<TR><TD VALIGN=TOP><A NAME='V11'><H4>11</H4></TD>
<TD><P>Siya mitubag nga nag-ingon, "Dihay tawo nga ginganlan si Jesus nga nagmasag lapok ug iyang gihidhid kini sa akong mga mata ug miingon kanako, `Lakaw ngadto sa Siloe ug panghilam-os.` Busa miadto ako ug nanghilam-os ug unya makakita na ako."<P></TD></TR>
<TR><TD VALIGN=TOP><A NAME='V12'><H4>12</H4></TD>
<TD><P>Ug sila miingon kaniya, "Hain man siya karon?" Siya mitubag nga nag-ingon, "Wala ako masayud."<P></TD></TR>
<TR><TD VALIGN=TOP><A NAME='V13'><H4>13</H4></TD>
<TD><P>&para; Ug ngadto sa mga Fariseo ilang gidala ang tawo nga kaniadto buta.<P></TD></TR>
<TR><TD VALIGN=TOP><A NAME='V14'><H4>14</H4></TD>
<TD><P>Ug adlaw kadto nga igpapahulay sa pagmasa ni Jesus sa lapok ug sa pagpabuka sa iyang mga mata.<P></TD></TR>
<TR><TD VALIGN=TOP><A NAME='V15'><H4>15</H4></TD>
<TD><P>Ang mga Fariseo nangutana kaniya pag-usab giunsa niya pagpakakita. Ug siya miingon kanila, "Gihidhiran lagi niyag lapok ang akong mga mata, ug ako nanghilam-os, ug unya makakita na ako."<P></TD></TR>
<TR><TD VALIGN=TOP><A NAME='V16'><H4>16</H4></TD>
<TD><P>Ang pipila sa mga Fariseo miingon, "Kadtong tawhana dili gikan sa Dios kay wala siya magbantay sa adlaw nga igpapahulay." Apan ang uban nanag-ingon, "Unsaon ba sa usa ka tawong makasasala ang pagpakahimog mga milagro nga sama niini?" Ug diha kanilay pagkasumpaki.<P></TD></TR>
<TR><TD VALIGN=TOP><A NAME='V17'><H4>17</H4></TD>
<TD><P>Tungod niini ang tawong buta ila na usab nga gipangutana nga nanag-ingon, "Unsa may imong ikasulti mahitungod kaniya, kay gipabuka man kaha niya ang imong mga mata?" Siya miingon, "Siya profeta."<P></TD></TR>
<TR><TD VALIGN=TOP><A NAME='V18'><H4>18</H4></TD>
<TD><P>Ang mga Judio wala motoo nga siya miagi pagkabuta ug nga unya makakita na, hangtud nga natawag nila ang mga ginikanan sa tawo nga makakita na,<P></TD></TR>
<TR><TD VALIGN=TOP><A NAME='V19'><H4>19</H4></TD>
<TD><P>ug nangutana sila kanila, "Inyo bang anak kining giingon ninyong nahimugso nga buta? Nan, naunsa ba nga makakita na man siya karon?"<P></TD></TR>
<TR><TD VALIGN=TOP><A NAME='V20'><H4>20</H4></TD>
<TD><P>Ang iyang mga ginikanan mitubag nga nanag-ingon, "Kami nahibalo nga kini siya mao ang among anak, ug nga siya nahimugso nga buta.<P></TD></TR>
<TR><TD VALIGN=TOP><A NAME='V21'><H4>21</H4></TD>
<TD><P>Apan naunsa nga makakita na man siya karon, kami wala mahibalo; ug wala usab kami mahibalo kinsa ang nagpabuka sa iyang mga mata. Pangutan-a lang siya, kay daku na man siya. Mosulti siya alang sa iyang kaugalingon."<P></TD></TR>
<TR><TD VALIGN=TOP><A NAME='V22'><H4>22</H4></TD>
<TD><P>Giingon niini pagsulti sa iyang mga ginikanan tungod kay sila nahadlok sa mga Judio, kay ang mga Judio ugod nagkasabut na man nga kon adunay moingon nga si Jesus mao ang Cristo siya palagputon gikan sa sinagoga.<P></TD></TR>
<TR><TD VALIGN=TOP><A NAME='V23'><H4>23</H4></TD>
<TD><P>Tungod niini ang iyang mga ginikanan nanag-ingon, "Siya daku na; pangutan-a lang siya ninyo."<P></TD></TR>
<TR><TD VALIGN=TOP><A NAME='V24'><H4>24</H4></TD>
<TD><P>Ug sa ikadula gitawag nila ang tawo nga kaniadto buta ug kaniya miingon sila, "Ang Dios maoy dalayega; kami nahibalo nga kadtong tawhana maoy usa ka makasasala."<P></TD></TR>
<TR><TD VALIGN=TOP><A NAME='V25'><H4>25</H4></TD>
<TD><P>Siya mitubag nga nag-ingon, "Ako wala mahibalo kon siya makasasala ba. Usa ka butang nga akong nahibaloan mao kini, nga kaniadto buta ako apan karon makakita na ako."<P></TD></TR>
<TR><TD VALIGN=TOP><A NAME='V26'><H4>26</H4></TD>
<TD><P>Ug sila miingon kaniya, "Unsa may iyang gibuhat kanimo? Giunsa man niya pagpabuka ang imong mga mata?"<P></TD></TR>
<TR><TD VALIGN=TOP><A NAME='V27'><H4>27</H4></TD>
<TD><P>Ug kanila mitubag siya nga nag-ingon, "Gitug-anan ko na kamo, ug wala kamo manimati. Nganong buot man kamong magpatalinghug pag-usab? Buot ba usab kamong mahimong iyang mga tinun-an?"<P></TD></TR>
<TR><TD VALIGN=TOP><A NAME='V28'><H4>28</H4></TD>
<TD><P>Ug siya ilang gipasipalahan ug sulti, nga nanag-ingon, "Ikaw tinun-an niya, apan kami mga tinun-an ni Moises.<P></TD></TR>
<TR><TD VALIGN=TOP><A NAME='V29'><H4>29</H4></TD>
<TD><P>Kami nasayud nga ang Dios nakigsulti kang Moises, apan bahin niining tawhana, ambut tagadiin kini siya."<P></TD></TR>
<TR><TD VALIGN=TOP><A NAME='V30'><H4>30</H4></TD>
<TD><P>Ug ang tawo mitubag nga nag-ingon, "Kahibulongan gayud kini kaayo! Wala kamo masayud kon tagadiin siya, apan gipabuka niya ang akong mga mata.<P></TD></TR>
<TR><TD VALIGN=TOP><A NAME='V31'><H4>31</H4></TD>
<TD><P>Nahibalo kita nga ang Dios dili manimati sa mga makasasala, apan kon ang usa ka tawo masimbahon sa Dios ug nagatuman sa iyang kabubut-on, ang Dios magapamati kaniya.<P></TD></TR>
<TR><TD VALIGN=TOP><A NAME='V32'><H4>32</H4></TD>
<TD><P>Sukad sa sinugdan sa kalibutan, wala pa gayud igdungog nga dihay nakapabuka sa mga mata sa usa ka tawong nahimugso nga buta.<P></TD></TR>
<TR><TD VALIGN=TOP><A NAME='V33'><H4>33</H4></TD>
<TD><P>Kon kadtong tawhana dili pa gikan sa Dios, wala unta siyay arang mahimo."<P></TD></TR>
<TR><TD VALIGN=TOP><A NAME='V34'><H4>34</H4></TD>
<TD><P>Kaniya mitubag sila nga nanag-ingon, "Sa tumang kasal-anan natawo ikaw, ug unya mangahas ikaw sa pagpanudlo kanamo?" Ug siya ilang gipalagpot sa gawas.<P></TD></TR>
<TR><TD VALIGN=TOP><A NAME='V35'><H4>35</H4></TD>
<TD><P>&para; Ug si Jesus nakadungog nga siya ilang gipalagpot sa gawas, ug sa iyang pagkakita kaniya, miingon kaniya, "Mosalig ba ikaw sa Anak sa Tawo?"<P></TD></TR>
<TR><TD VALIGN=TOP><A NAME='V36'><H4>36</H4></TD>
<TD><P>Siya mitubag nga nag-ingon, "Kinsa man siya, Ginoo, aron ako mosalig kaniya?"<P></TD></TR>
<TR><TD VALIGN=TOP><A NAME='V37'><H4>37</H4></TD>
<TD><P>Ug si Jesus miingon kaniya, "Nakakita na ikaw kaniya, ug siya mao ang nakigsulti kanimo." Ug siya misimba kaniya.<P></TD></TR>
<TR><TD VALIGN=TOP><A NAME='V38'><H4>38</H4></TD>
<TD><P>Siya miingon, "Ginoo, mosalig ako,"<P></TD></TR>
<TR><TD VALIGN=TOP><A NAME='V39'><H4>39</H4></TD>
<TD><P>&para; Ug si Jesus miingon, "Ako mianhi niining kalibutana aron sa pagpanghukom, aron kadtong mga dili makakita managpakakita, ug kadtong mga makakita mangabuta."<P></TD></TR>
<TR><TD VALIGN=TOP><A NAME='V40'><H4>40</H4></TD>
<TD><P>Ug nadungog kini sa pipila sa mga Fariseo nga duol kaniya, ug sila miingon kaniya, "Mga buta ba diay usab kami?"<P></TD></TR>
<TR><TD VALIGN=TOP><A NAME='V41'><H4>41</H4></TD>
<TD><P>Ug si Jesus miingon kanila, "Kon buta pa kamo, wala unta kamoy sala; apan kay nagaingon man kamo karon, `Makakita kami,` nan, nagapabilin ang inyong pagkasad-an.<P></TD></TR>
</TABLE><!--Created by John M. Hurt, PO Box 31, Elmwood, TN USA jhurt@johnhurt.com--><P></P>
<A HREF=B43C010.htm>John 10</A>
<P><P ALIGN='CENTER'><IMG SRC='line6.gif' WIDTH=300 HEIGHT=12></P><P>&nbsp;<P>&nbsp;<P>&nbsp;<P>
<A HREF='http://www.htmlbible.com'><FONT FACE=ARIAL size=2>HTMLBible</A> Software -  <A HREF='about.htm'><FONT FACE=ARIAL size=2>Public Domain</A> Software by <A HREF='http://www.johnhurt.com'><FONT FACE=ARIAL size=2>johnhurt.com</A></FONT><BR><TABLE BORDER=0><TR><TD>Other Software is Available at these sites:<UL><LI><A HREF='http://www.speakingbible.com'><FONT FACE=ARIAL size=2>The Speaking Bible</A></LI><LI><A HREF='http://www.speedbible.com'><FONT FACE=ARIAL size=2>Speed Bible</A></LI><LI><A HREF='http://www.speedbiblesearch.com'><FONT FACE=ARIAL size=2>Speed Bible Search</A></LI><LI><A HREF='http://www.speedbibleoncd.com'><FONT FACE=ARIAL size=2>Speed Bible On CD</A></LI><LI><A HREF='http://www.speedbibleonline.com'><FONT FACE=ARIAL size=2>Speed Bible Online</A></LI><LI><A HREF='http://www.speedbiblecommentary.com'><FONT FACE=ARIAL size=2>Speed Bible Commentary</A></LI><LI><A HREF='http://www.speedbibleconcordance.com'><FONT FACE=ARIAL size=2>Speed Bible Concordance</A></LI><LI><A HREF='http://www.speedbibleverse.com'><FONT FACE=ARIAL size=2>Speed Bible Verse</A></LI><LI><A HREF='http://www.speedbibledictionary.com'><FONT FACE=ARIAL size=2>Speed Bible Dictionary</A></LI><LI><A HREF='http://www.speedbiblepictures.com'><FONT FACE=ARIAL size=2>Speed Bible Pictures</A></LI></TD></TR></TABLE></CENTER></BODY></HTML>
